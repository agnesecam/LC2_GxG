Martedì 12 Novembre Quante cose nuove, quanti prodigi! Trento, Trieste nostre, l firmato anche colla Germania.... Quando ci penso, che tutto è finito e con una splendida vittoria, mi stupisco di non sentire in me stessa che una pallida eco di gioia allora ho paura di essere unanima fredda ed egoista Ma è il pensiero del poco tempo che mi resta ancora da passare in Ospedale, è la paura del vuoto che troverò dopo, quello che mi turba la gioia... forse la crisi che ho , la fine misera e triste del mio breve sogno damore, che mi lascia così fredda e .. Che immensa, tristezza in questa giornata così bella! Sembra la primavera, ed io ho nel cuore il pianto infinito delle cose morte; qualche cosa che non so spiegare, che non ha una ragione ma che mi piega lanima sotto un peso . mi sono alzata oggi per la prima volta, dopo la spagnola. Son qui tutta sola, tutta fredda e , e fuori è ora il più bel sole, e fuori è festa, si grida, e si canta e si inneggia alla pace. E là, nella mia corsia, ci sono i miei feriti in mano ad una estranea, che non li conosce e non li ama e soffrono.. Cè Viviani che forse penserà alla sua capinera, e nessuno gli darà una carezza...